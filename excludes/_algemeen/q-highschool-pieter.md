---
title: "Q-Highschool"
spreker: Pieter van Engelen
layout: algemeen
---
 
Als informaticadocent op Q-Highschool ben ik met mijn team bezig om een ongebruikelijke invulling 
en organisatievorm te geven aan het informatica curriculum HV Bovenbouw. 
Kort door de bocht gezegd hebben we het hele curriculum opgedeeld in module blokken, 
waarmee we leerlingen van 6+ verschillende scholen in de regio Arnhem bedienen, 
waarbij tijd- en plaatsonafhankelijk leren en 
de leerling in de regie de maat voeren. 
Dit biedt tal van uitdagingen: hoe regelen we dit praktisch (rooster, computer, online/offline), 
wat voor materiaal bieden we aan, hoe toetsen we dit en 
hoe zorgen we voor kwaliteitsborging. 
Waar we dit jaar mee begonnen zijn, 
is het inzetten van mensen uit het bedrijfsleven voor specifieke modules, 
waar we de leerlingen up-to-date, 
relevante en realistische info uit het werkveld mee willen geven. 
Kortom veel werk en enthousiaste leerlingen.
 
We hebben deze noten nog verre van volledig gekraakt. 
Met deze presentatie en discussie willen we vooral presenteren wat we hebben bereikt en 
welke noten nog gekraakt moeten worden. 
Ons doel is het inspireren van collega’s om eens verder te kijken 
dan je reguliere organisatievorm en 
voor ons om nieuwe ideeën op te doen. 
Een presentatie van work-in-progress, 
waarbij ik verwacht dat er behoorlijk wat gesprek met de deelnemers zal zijn.
 
Neem gerust een kijkje op onze website 
[https://q-highschool.nl/](https://q-highschool.nl/){:target="_blank"}
voor meer informatie over Q-Highschool. 
