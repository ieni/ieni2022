---
layout: informatica
title: Grondslagen met de microbit
---

**Ronald Leijtens (docent Han Fortmann) en Eelco Dijkstra (i&i)**

[Materiaal van deze sessie (Jupyter Book)](https://eelcodijkstra.github.io/microbitbook/intro.html){:target="_blank"}

Je kunt de microbit gebruiken voor veel meer informatica-onderwerpen dan alleen programmeren en physical computing.
Ronald gebruikt deze bijvoorbeeld bij het onderdeel Grondslagen, om te werken met eindige automaten en cellulaire automaten.
Zijn leerlingen maken zo op een interactieve en ontdekkende manier kennis met informatica.

In deze sessie willen we laten zien dat je de microbit breed kunt inzetten in je informatica-onderwijs.
We laten eerst een aantal voorbeelden zien, bijvoorbeeld:

* grondslagen: cellulaire automaten, eindige automaten
* informatie, architectuur: binaire representatie van getallen - tellen, optellen, binaire klok
* architectuur, grondslagen: seriële opteller, eindige automaten
* communicatie: robots en verkeerslichten

Daarna ga je met enkele van deze opdrachten praktisch aan de slag.

*Wat heb je daarvoor nodig?*

Een laptop met daarop een recente Chrome of Edge browser en een USB-aansluiting,
voor de online Python editor (https://python.microbit.org/v/3).
Daarmee kun je microbit Python programma's simuleren en downloaden naar je microbit.
Een alternatief is de desktop-Python editor Mu (zonder simulator).
Wij zorgen voor de microbits.

Het materiaal is te vinden op: [microbitbook](https://eelcodijkstra.github.io/microbitbook/intro.html){:target="_blank"}

*En verder...*

Misschien krijg je door deze workshop nog meer ideeën om de microbit in te zetten in je onderwijs:
deel deze ideeën met je collega's - samen kunnen we er geschikt lesmateriaal van maken.

*Ronald Leijtens is informatica-docent aan het Trinitas-College (locatie Han Fortmann) in Heerhugowaard.
Eelco Dijkstra probeert informatica-docenten te inspireren en te ondersteunen.*

Voorbeeld: cellulaire automaat

<img src="{{'/public/images/mb-figuren.png' | relative_url}}" width="500">

Voorbeeld: eindige automaat (seriële opteller)

<img src="{{'/public/images/mb-serie-opteller.png' | relative_url}}" width="500">

