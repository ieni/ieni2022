---
layout: informatica
title: Naar inspirerend informatica-onderwijs
---

**Sander van Geest en Arie Pieter Cammeraat, Emmauscollege Rotterdam**

Als informaticadocenten van het Emmauscollege Rotterdam hebben we de afgelopen 
jaren gewerkt aan een inspirerend informatica-programma.
Voor de zomervakantie hebben we de stap genomen om het op een
website te zetten. De website is primair bedoeld voor onze leerlingen,
maar bijkomend voordeel is dat ons programma nu breder gedeeld kan
worden.

De opdrachten O1 website, O2 game en O3 webshop zijn door ons zelf
ontwikkeld en meerdere jaren op onze school gebruikt en verbeterd. Ze
maken gebruik van courante technieken (html, css, javascript, nodejs
api, sql) en moderne browser based tools (github en gitpod). We zijn
daar best een beetje trots op en we willen dat graag delen, ook al is
het zeker niet perfect (denk aan mijn ronduit schreeuwende stem van
sommige uitleg op de video's waarvan een deel is opgenomen tijdens de
lessen). Tegelijkertijd zijn we op zoek naar reacties van collega's,
die ons lesprogramma (het is geen lesmethode, want we hergebruiken
liever dan dat we het zelf maken) mogelijk beter maken.

De link naar onze site voor docenten is

[https://informatica.emmauscollege.nl/docenten/](https://informatica.emmauscollege.nl/docenten/)

